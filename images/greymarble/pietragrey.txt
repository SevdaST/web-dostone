O sırada ormanda tek başına dolaşan Pamuk Prenses, bir yandan ağlıyor bir yandan da kalacak bir yer arıyormuş. Tam vazgeçtiği sırada ağaçların arasında bir kulübe görmüş. Hızlıca yürüyerek içine girmiş. Bir de ne görsün!

Kulübenin içerisinde 7 küçük yatak, 7 küçük masa, 7 küçük tabak, 7 küçük terlik… Her gördüğünden 7 tane olmasına çok şaşırmış. Şaşkınlığı geçince de oldukça dağınık olan kulübeyi temizleyip toparlamış ve yemek yapmış. Sonra da yorgunluktan uyuyakalmış.